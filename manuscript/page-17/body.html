<div class="leaf flex"><div class="inner justify"><p class="no-indent  ">seisattuen äkkiä ja kääntyen tarhan puoleen päin. — Viitosen saat juomarahaa, jos tulee lehmistä palkinto! Hankaa niitä nyt vielä olilla, tee jauhoista juoma ja pane parasta apilasta eteen.</p><p>Samassa ajoi jo Matti pihaan, hevonen läähöttäen, ja isäntä riensi vastaan, mutta Matti ajoi suoraan tallin eteen ja alkoi päästää hevosta aseista.</p><p>--- Antoihan se liput? huusi isäntä.</p><p>--- Niin kuka?</p><p>--- Pehtoori tietysti.</p><p>--- Sepä juuri ei antanutkaan —</p><p>--- Ei antanut! Se roisto! Ne herrat, ne ruunun rotat! Mistä me nyt — ja tangot ovat jo pystyssä, ja — mitä se konna sanoi?</p><p>--- Sanoi vaan, ettei niitä ruunun kaluja saa lainata ehdolla millään, se seisoo reklementissä — ei vaikka oma veli hakisi.</p><p class=" stretch-last-line ">--- Kyllä minä niiden hunsvottien reklementit, huusi</p></div> </div>