<div class="leaf flex"><div class="inner justify"><p class="no-indent  ">joukossa mies, jolta voi ratkaisun siihen saada.</p><p>--- Kuinkahan sen asian laita on, herra sinatööri, sanoo hän, — kun tämä meidän pitäjäs on niitä keisarin pitäjiä ja tähän nyt tulee kirkkoherran vaali, niin, niin ottaakohan korkea keisarillinen sinaati ollenkaan sellaisissa vaaleissa huomioonsa seurakunnan toivomuksia, vai itsekö se määrää kenen tahtoo?</p><p>Nyt saadaan kuulla, että useimmin se määrätään seurakunnan valinnan mukaan.</p><p>--- Minä tätä seikkaa vaan sen vuoksi kysyin, kun meillä on täällä koko kunnan yksimielinen ja harras toivo saada tämä meidän nuori jalo pastorimme kirkkoherraksi, ja on tässä pelätty, että jos ei häntä nuoren ikänsä tähden kelpoitettaisi.</p><p>--- Onko hän vaalisijalle päässyt?</p><p class=" stretch-last-line ">--- Ei. Ei ole vielä virkaa aukikaan pantu, mutta kohdakkoin se tapahtuu, kunhan pappila on valmis. Tämä pastorimme hakee myös, Jussila nyökäytti päätään</p></div> </div>