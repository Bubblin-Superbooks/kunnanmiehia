<div class="leaf flex"><div class="inner justify"><p class="no-indent  ">veitikka äsken ohimennessään nauraa virnisteli.</p><p>--- Minulleko se nauroi?</p><p>--- Aivan sinulle, vaikket tainnut itse huomata.</p><p>--- Etten minä huomannut!</p><p>--- Ja on kuulemma ilkkunut muuallakin, että se se hyvää tekee Jussilalle. Asiasta olen saanut vihiä. Kartano siinä on ollut yhtiömiehenä ja kuuluu tuolle toiselle maksaneen.</p><p>Jussilan leukaperät paisuvat ja katse synkkenee, eikä hän puhu hetkeen aikaan luotua sanaa.</p><p>--- Onpa uumoiluni tosi sittenkin! Lähde mukaani sinne!</p><p>--- Hänenkö luokseen?</p><p>--- Saman rakkarin!</p><p>--- Mutta lupaa, ettet tee mitään, mihin hän pääsisi iskemään kiinni.</p><p>--- Elä pelkää.</p><p class=" stretch-last-line ">--- Lähtään vaan. Olisi minullakin häneltä kysyttävää</p></div> </div>