<div class="leaf flex"><div class="inner justify"><p class="no-indent  ">Kunnanhan piti vaan taata heille. Olinhan minäkin kokouksessa silloin ja muistan. Asia on oikeuksissa sotkettu.</p><p>Nyt syntyy sekamelska, jonka ylitse kuuluu ainoastaan Paukolan huuto: "minä olin ja muistan asian. Siinä on tehty väärä pöytäkirja…"</p><p>Pam! paukahtaa samassa Jussilan nyrkki kaiken muun rähinän seassa puheenjohtajan pöytään niinkuin rumpu porilaisten marssissa, niin että kirjoja poukahtaa lattialle, ja meteli hiljenee.</p><p>--- Minä kysyn kunniani perään! ärjäsee hän ja on tulipunainen kasvoiltaan, — ei niin paljon tämän loukkauksen vuoksi, kuin siitä pikaisesta mielihyvän tunteesta, että sai näin hyvän tilaisuuden osoittaa mahtiaan.</p><p class=" stretch-last-line ">--- Minä kysyn kunniani perään, toistaa hän vielä ja iskee uudestaan nyrkkiään. — Kuka rohkenee sanoa minua pöytäkirjan väärentäjäksi, sillä minä juuri sen</p></div> </div>