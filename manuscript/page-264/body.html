<div class="leaf flex"><div class="inner justify"><p>--- Mitä tässä turhia viisastellaan. Muiden parasta siinä tarkoitettiin ja parhaan tunnon mukaan toimittiin, niinkuin toiskuntalaiset ainakin. Tottapa maailmassa vielä sen verran oikeutta löytyy, ettei selvää asiaa vääräksi väännetä, vaikka te sitä nyt koetatte meidän niskoillemme ajaa. Mutta sen minä sanon, että viisainta olisi, jos aikoinaan jättäisitte koko riitanne. Kunnalle siinä vaan turhia kuluja hankitte.</p><p>--- Jospa nyt hankittaisiin kerran mekin.</p><p>Jussila yskähtää pahasti ja on aikeessa nousta istuiltaan.</p><p>--- Minä en sitä juttua jätä, en vaikka jäisin ihan yksin, jatkaa<br>Kartano.</p><p class=" stretch-last-line ">--- No kun riidellä tahdotte, niin annetaan asiain riidellä, pysytään me miehet sovinnossa, sanoo Jussila, nousten tuskallisena seisaalleen. — Tulkaa nyt kumminkin Jaakkona meille koulun vihkiäisiin. Olen</p></div> </div>