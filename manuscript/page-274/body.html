<div class="leaf flex"><div class="inner justify"><p>Kotiin tultua hyppää isäntä rattailta maahan että piha tömähtää, vaikka ennen usein on leiniä valitellut ja pyytänyt Mattia auttamaan. Sitten menee hän melkein juoksujalassa portaita ylös, sieppaa eteisessä emännän kainaloonsa ja pyörittää häntä siinä, lallattaen puoleksi laulavalla, melkein itkevällä äänellä: "kun sinä mamma-ani tietäisit — ai, ai!"</p><p>--- Siunatkoon! Mikä sinuun on mennyt? Ethän tuollaisena ole ikinä ollut.</p><p>--- Jumalan kiitos, että sain hänet kotiin, mutisee Matti. Mutta ennenkun on vielä ehtinyt päästää hevosta aseista, kuulee hän jo isäntänsä jymisevän äänen portailta:</p><p>--- Matti, mene paikalla sillä samalla hevosella noutamaan Syrjälän isäntä tänne. Jollei hän ole kotosalla, niin haetuta. Sano, että minulla on tärkeätä asiaa.</p><p class=" stretch-last-line ">--- Laputtaa annan Syrjälän nyt vihdoinkin. Suotta</p></div> </div>