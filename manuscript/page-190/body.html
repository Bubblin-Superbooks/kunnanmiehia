<div class="leaf flex"><div class="inner justify"><p class="no-indent  ">paikalla kunnan yhteisillä varoilla ostettava, sanoo hän silloin jyrkän päättävästi.</p><p>--- Niinkö velikin luulee?</p><p>--- Niin, vastaa Mikkola kireästi. — Muu ei auta nyt. Ihmispahat eivät saa mistään siementä ja kylvö jää tekemättä. Mitä tulevana vuonna syödään, kun makasiinikin on melkein tyhjä.</p><p>--- Itsepä sen viime vuonna tyhjensit, naurahtaa Jussila leikillisesti.</p><p>--- Niin kyllä teinkin, mutta teinhän minä korkeimman tarjouksen, olihan se rehellinen kauppa. Ja mistä sitä olisi kunta silloin rahaa saanut! Minulta sai, ja uljaana kohoaa nyt pappilan rakennus. Ei ole tarvinnut lainoja ottaa.</p><p>--- Eipä olekaan, ja veli teki hyvät kaupat, vaan eihän se kuulu tähän asiaan mitään, tuumii Jussila.</p><p class=" stretch-last-line ">--- Nyt on tietysti hankittava uutta tilalle, kun vanhaa ei ole, mutta kenenkä luulette täällä huolta</p></div> </div>