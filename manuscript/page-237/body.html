<div class="leaf flex"><div class="inner justify"><p class="no-indent  ">kirjoittamaan.</p><p>Puhuteltu katselee pitkään, kun Jussila häntä noin omituisesti puhuttelee ja sinuksi kutsuu, vaikkeivät he ikinä ole lähempiä tuttavia olleet.</p><p>--- Mitä kummaa puhetta tämä on? Mitä minä olen kirjoittanut?</p><p>--- Et vain tiedä, mitä olet kirjoittanut.</p><p>--- Enpä totisesti ymmärrä tätä. Juokaa oluttanne, niin pysyy suunne selvemmässä toimessa.</p><p>--- Kyllä minä sinulle vielä näytän selvät toimet. Onko se selvää tointa, että sinä minua haukut sanomissa?</p><p>--- Missä sanomissa?</p><p>--- Vielä häntä tekeytyy! Luuletko sinä, ettei asioita tunneta. Satamarkkasen sait Kartanolta siitä, että minua solvasit lehdissä; kyllä se tiedetään. Sillä nyt taas elelet, sitä juot. Lienetkö omillasi elänyt koskaan, mies paha!</p><p class=" stretch-last-line ">Lukkari rykii ja koettaa nyästä Jussilaa polvesta</p></div> </div>