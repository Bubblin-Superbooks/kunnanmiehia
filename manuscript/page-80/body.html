<div class="leaf flex"><div class="inner justify"><p>Nuori kansa ympärillä purskahtaa nauruun ja perältä kuuluu monista suista: hs! hs!</p><p>--- Kyllä minulla on se vanhanaikainen naurismitta vielä suussani, jos se siksi tulisi, sanoo Mattila. — Mutta pantaisiinko nyt kaikki sonta naurismaahan ja tulisi leivästä loppu. Ei taitaisi nykyinen polvi ruveta naurishaudalla elämään. Ehei, kun peltoni vä'itän, niin rukiin siihen kylvän.</p><p>--- Lehmillehän niitä syötetään, kuulitteko, sanoo joku.</p><p>--- Kuralle ne panevat lehmänkin.</p><p>--- Ettekö te voi olla hiljaa täällä, vanhat miehet! sanoo kovin loukatun näköisenä muuan nuori, hieno isäntämies, joka koettaa pujotteleida joukon lomitse ulos. — Sinatöörikin istuu siellä ja te häpäisette mehkallanne koko kokouksen.</p><p>--- Hän viisi meidän nauriistamme. On hänellä parempaakin pään vaivaa!</p></div> </div>