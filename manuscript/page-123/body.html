<div class="leaf flex"><div class="inner justify"><p class="no-indent  ">sitten peräytyi hän selkä edellä toisten joukkoon. Ja hänen hartaan vakava katseensa ja se tapa, jolla hän piteli lasia tukevasti kourassaan, äännähtäen jotain toisille takanaan seisoville isännille päätään kääntämättä, ilmaisivat selvästi hänen ajatuksensa siitä, että jotain erinomaisen tärkeätä oli tapahtunut, jotain jossa Jussila ja pappi ja hän itse kolmantena olivat senaattorin rinnalla keskipisteenä.</p><p>Puhe oli tehnyt mahtavan vaikutuksen moneen isäntämieheen.</p><p>--- On sillä Jussilalla sentään rohkeutta ja päävärkkiä, kuiskaili joku joukossa.</p><p>--- On totisesti! vielä sekin valtiopäivillä istuu, sanokaa minun sanoneeni…</p><p class=" stretch-last-line ">Vaan lukkari, joka ovella oli kuunnellut Jussilan puhetta sikaarin hammasluutaan pureksien ja syleskellen, riensi lyömään tahtia soittajilleen ja antoi tulla "kaisermarssia" räikkyvällä voimalla ja jatkoksi</p></div> </div>