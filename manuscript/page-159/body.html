<div class="leaf flex"><div class="inner justify"><p class="no-indent  ">puumerkkinsä ja todistutetaan kylässä.</p><p>--- Jahah, jahaah! äännähtelee Jussila. — Pistetään sitten paperi.</p><p>Hän käskee miehet kamarin puolelle ja istuutuu kirjoituspöytänsä ääreen.</p><p>Pöydällä on vielä paperipakka eiliseltään ja siinä päällimmäisen arkin puolikkaassa iso, kuivunut mustepilkku, joka johtaa elävästi Jussilan mieleen sen miehen, joka sen siihen tipahutti niinkuin muistoksi.</p><p>--- Äs, saakeli! ärähtää hän samassa ja heilauttaa kynänvartta lattialle päin, juurikuin heittäisi siitä pois jotain — Kuka riiviö täällä taas on minun kirjoitusverstaitani pidellyt? Varmaan eilen siinä joku moskuroinut, joka ei ole tiennyt miten päin kynänvarren kirjoitusmatolle asettaa.</p><p>Hän kääntyy nyt kummasteleviin miehiin päin ja selittää, mitenkä se on tarkka asia tämä.</p><p class=" stretch-last-line ">--- Joka vaan niin paljon kynää pitelee kuin minäkin</p></div> </div>