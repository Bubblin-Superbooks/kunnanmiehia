<div class="leaf flex"><div class="inner justify"><p>Jussila lukee kovalla äänellä viime sunnuntaisen kuulutuksen tästä kokouksesta, jota asian kiireellisyyden vuoksi ei ole ennätetty kahdesti julkaista, ja lausuu loppuun päästyään erityisellä painolla alla olevan nimensä.</p><p>--- Sellainen on selvä kuulutus, sanoo hän. — Onko kellään mitään lausuttavaa siihen?</p><p>--- Tarvinneeko tällaista kokousta pitää ollenkaan, epäilee muuan miehistä, Paukolan isäntä. — Ennättää sitä siementä vielä omastakin pellostaan saamaan.</p><p>--- Mitä me kunnan rahoilla viljaa ostamaan, ellei menisikään kaupaksi.<br>Kyllä Paukola on oikeassa, arvelee eräs toinen kokoukseen saapuneista.<br>--- Ja kuinka sitä tietää mennä ostamaan, kun ei ole kukaan pyytänytkään.</p><p class=" stretch-last-line ">--- No tännehän on juuri kehotettu saapumaan kaikkia, jotka ovat siemenen tarpeessa. Syyttäkööt</p></div> </div>