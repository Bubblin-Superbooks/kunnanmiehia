<div class="leaf flex"><div class="inner justify"><p>--- Puusta tietenkin, kun sitä lietteän pohjan vuoksi ei voitu raudasta rakentaa.</p><p>--- Jassoo! Vie tulimmainen! Vai maksoi se tieto niin paljon. — Ja sentähden nyt kiskotaan siltarahaa kaksin kerroin.</p><p>--- Tämä ei kelpaa, tällaisesta hallinnosta on kerrankin tehtävä loppu, kuuluu äkäisiä huutoja.</p><p>Kovemmaksi käy vastustus yhä, kun kuullaan tili makasiinissa olevista siemenrukiista, jotka nyt tulevat koko kunnan maksettaviksi.</p><p>--- Mitä jyviä ne ovat, mistä niitä on tullut? singahtelee kysymyksiä joka taholta.</p><p>--- No niitä ei makseta. Hukkahan tässä perii. Kymmenenkö tuhatta markkaa! Ei ikinä makseta, kun ei ole niitä pyydettykään. Maksakoot, jotka ostivatkin, on heillä rahaa.</p><p>--- Onhan tässä lainvoiman saanut pöytäkirja, oletteko päästänne sekaisin, väittävät kunnanmiehet.</p></div> </div>