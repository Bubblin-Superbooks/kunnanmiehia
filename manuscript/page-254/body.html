<div class="leaf flex"><div class="inner justify"><p>--- Olkoon kirjoja vaikka pöytä täynnä! Ei makseta, ei huolita, pitäkää omanne!</p><p>--- Kyllä ne ovat kunnan omia nyt, väittää Mikkola, nykien parran sänkeä leuvassaan. Tämä hämmästyttävä vastustus on saanut hänen tiukan suunsa vastoin tavallisuutta aukeamaan ensimmäiseksi.</p><p>--- Eivät ole kunnan omia. Laiton kokous on pidetty, käy huuto seinästä seinään.</p><p>Kummastellen katselevat kunnanmiehet toinen toistaan. Tämä on heille kerrassaan outoa, tällainen kauhea vastarinta, joka nyt näyttää aivan voittamattomalta.</p><p>Jussila kakoo kurkkuaan, lukkari syleksii ja sähähtelee kuin kissa, mutta eihän siinä saa suun vuoroa.</p><p>--- Te olette suunniltanne kaikki, huutaa lopulta Jussila.</p><p class=" stretch-last-line ">Mutta siinä ei auta mikään. Koko huone on kuin</p></div> </div>