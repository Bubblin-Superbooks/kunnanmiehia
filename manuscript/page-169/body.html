<div class="leaf flex"><div class="inner justify"><p>--- Onko hän kuollut, vai mitä tarkoitat hänen menollaan? tokaisi<br>Jussila, ymmärtämättä mistä oikeastaan oli kysymys.</p><p>--- Pahemmin vielä. Hän on mennyt maasta pois, ulkomaille. Illalla lähti ja taitaa nyt jo seilata Itämerta. Sitävarten riensin tänne. Millä sen köyhän rotan luulet muulla menneen kuin kunnan rahoilla — ja meijeriyhtiön rahoilla, kun hänen onnettomuudeksi piti vielä nekin hoitoonsa saaman. Jussila ravisti päätään ja vihelsi.</p><p>--- Hui hai! Eikö kukaan tiennyt hänen aikeistaan?</p><p class=" stretch-last-line ">--- Ei kukaan, ennenkun vasta eilen iltapäivällä minä. Niinkun muistat, valittiin minut syksyllä sen hyväisen virkaatekevän viransijaiseksi lautakunnassa. Eilen illalla hän sitten tuli meille, mätkäytti tililaukun pöytään ja sanoi heittävänsä muutamaksi ajaksi minun huostaani koko roskan, koska minut kerran oli viransijaiseksi määrätty. Sanoi itse lähtevänsä syyskesäksi maailman</p></div> </div>