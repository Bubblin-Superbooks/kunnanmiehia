<div class="leaf flex"><div class="inner justify"><p class="no-indent  ">että ne katselevat häntä. Varmaan ne luulevat häntä valtiopäivämieheksi.</p><p>Hän ei menekään vielä sisään, vaan alkaa kävellä vakavana edestakaisin pitkää porraskiveä, juuri kuin jotain miettien, ja kävelee kauvan aikaa.</p><p>Sattuu juuri tulemaan suuri joukko nuorta kaupungin väkeä nauraen ja mehkaten katukäytävää pitkin. He seisattuvat portaitten sivuun ja tuumivat siinä, että mentäisiinkö "pappoja" kuuntelemaan.</p><p>--- Tuossa on varmaan yksi, joka on myöhästynyt, sanoo joku joukosta ihan kuuluvasti.</p><p>--- Hän miettii varmaan suurta puhetta, sanoo toinen.</p><p>Silloin avaa Jussila palttoonsa, sieppaa kellon taskustaan, katsoo vuoroin siihen, vuoroin Nikolain kirkon tornikelloon, ja astuu sitten kiireellä ovesta sisään.</p><p class=" stretch-last-line ">Mutta siihen se ilo loppui, sillä eteisessä oleva</p></div> </div>