<div class="leaf flex"><div class="inner justify"><p class="no-indent  ">riita on minusta tuntunut kummalliselta. Toisin se silloin minusta piti olleen…</p><p>--- So, so! tiuskaa Jussila.</p><p>--- Taikka toisin minä sen ymmärsin —</p><p>--- Mutta tämäpä ihmettä, että minua sittenkin tahdotaan väittää väärentäjäksi. Minä kysyn kunniani perään, sanon minä. Lautamies Sillperi siellä oven suussa, tulkaas tänne! Minä käsken teitä manaamaan talollisen Paukolan heti tässä kaikkein kuullen ensi käräjiin vastaamaan törkeästä kunnianloukkauksesta, sanoo Jussila ojentaen niskaansa ja tohauttaen sieraimistaan niinkuin pillastunut hevonen.</p><p>Lautamies tekee keskellä kokousta tehtävänsä, ja Jussila heittää hänelle markan manuupalkaksi.</p><p>Kaikki ovat hiljaa, Paukola katsellen ympärilleen ja kyhnien tukkaansa niinkuin olisi hukannut lakkinsa.</p><p class=" stretch-last-line ">Miesjoukosta alkaa kuulua tukautettua supatusta: — Katsos minkä teki. Ei sen kanssa niinkään vaan sovi</p></div> </div>