<div class="leaf flex"><div class="inner justify"><p class="no-indent  ">kirjoitin.</p><p>--- Enhän minä, tuotanoin, alkaa Paukola hämillään, — enhän minä sitä väärennykseksi sano, mutta eikö siinä jotain takuusta vaan puhuttu.</p><p>--- Ehkä puheenjohtaja lukee vielä kerran sen pöytäkirjan, koska tässä rohjetaan ruveta minua ja keisarillisen sinaatin päätöksiä solvaamaan.</p><p>--- Siinä kuulitte, sanoo Jussila, kun pöytäkirja on luettu, ja onpa sen alla vielä Paukolan omakin puumerkki.</p><p>--- Mutta eipä siinä oltu oikein yksimielisiä, niinkuin pöytäkirjassa mainitaan, väittää Paukola. — Vastaanhan olin minäkin ja olipa muistaakseni muitakin, ettei niitä kunnan kassasta…</p><p>--- Eipä näy pöytäkirjassa mainittavan, ja itsehän sen olette todistaneet oikeaksi.</p><p class=" stretch-last-line ">--- Vedinhän minä siihen puumerkkini, kun käskettiin, mutta en minä ymmärrä, kovin tämä asia ja</p></div> </div>