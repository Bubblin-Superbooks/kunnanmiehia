<div class="leaf flex"><div class="inner justify"><p class="no-indent  ">talonemäntiä, joiden miehet ovat olleet siksi kyvykkäitä, että ovat valtiopäiville päässeet. Mutta ne ovat sangen valitut ne miehet, hyppysellinen koko maasta, ja emännillä pitää olla silkkileningit päällään, asetuksen mukaan tehdyt.</p><p>--- Mutta kuka sen sellaisen täällä osaa ommella? kysästä hytkäyttää emäntä.</p><p>--- Hui hai! Vai täällä! Ei, se on teetettävä Helsingin makasiinissa, missä tiedetään määrät ja mitat, ei muualla missään. Vai täällä!</p><p>--- Mutta jos pastuurskan käy kateeksi kun kuulee.</p><p>--- Elä huoli puhua niin pitkälle.</p><p>Kirkolle tultua jättää hän emäntänsä pappilan tien haaraan ja käskee siitä astumaan jalan perille. Hänen pitää itsensä vielä ajaa kanttorille kuulemaan insinöörien päätöksiä joen mittauksesta ja tulee sitten jälestä pappilaan.</p><p class=" stretch-last-line ">Nuori, vastanaitu papin rouva hypähtelee ilosta</p></div> </div>