<div class="leaf flex"><div class="inner justify"><p>--- Äläpä! Vai menee se. Sehän niissä on käynyt ennenkin.</p><p>--- Tanssitaankohan siellä? tuumasi piioista joku.</p><p>--- Eiköhän illemmalla. Tanssittiin kumminkin koululla ennen kun sitä juhlaa siellä pidettiin, vastasi joku paremmin tietävä. — Ja kuuluuhan sinne kanttori tulevan torvisoittoineen.</p><p>--- Vai tulee. Pitäisi sinne päästä.</p><p>Ja veltosti heiluivat tadikot katseen yhä ollessa lippuihin kääntyneenä.</p><p>Mattilan isäntä oli juuri ollut menossa pellolleen, kun huomasi portiltaan liput hänkin. Siihen hän seisattui niitä katselemaan, ja alkoi tuumia ja tuumaili kauvan, osaamatta eteenpäin tai takaisin, että mitähän tässä on tehtävä. Jokohan on otettava pyhä?</p><p class=" stretch-last-line ">--- Ohoi! Kuules naapuri! huusi hän Ali-Mattilan isännälle, kun huomasi hänenkin seisovan piha-aitansa nojalla ja katselevan samaan suuntaan. — Olisikohan</p></div> </div>