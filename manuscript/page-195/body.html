<div class="leaf flex"><div class="inner justify"><p class="no-indent  ">viime syyssä möivät oman makasiinin säästöt puoleen nykyisistä hinnoista jonninjoutaviin tarpeihin?"</p><p>Mutta kun toiset taas ovat päätelleet, että "mitä turhista toimista, odotetaan omaa uutista vaan", niin ei ole viitsitty mennä kurkistamaan koko ruiskokoukseen. On päätetty vaan, että "eiväthän toki niin hulluja ole, että meille pyytämättämme viljaa ostavat".</p><p>Jussila istuu pöytänsä takana kirjat levällään, katsellen ikkunasta ulos, että eikö niitä kuulukaan tarvitsevia tämän enempää.</p><p>Vaan niitä ei kuulu.</p><p>--- Senkö verran ne omaa etuaan ymmärtävät, päättää hän, kun on tarpeekseen odottanut.</p><p>--- Olisivat nyt tulleet edes vastustamaan niin kuin aina muulloinkin, kun heidän etuaan on koetettu valvoa, naurahtaa hän lukkariin kääntyen.</p><p>--- Aletaan kokous vaan, onhan se laillisesti ilmoitettu, päättää lukkari.</p></div> </div>