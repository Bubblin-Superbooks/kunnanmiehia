<div class="leaf flex"><div class="inner justify"><p>--- Vai on siinäkin laki.</p><p>--- On, ja kova. Ja sitten määrätään siellä valtiopäivämiehen valitsijat.</p><p>--- Vai jo nekin taas ovat tulossa. Vaan mitäpä minä vanha mies tuosta välitän ken siellä istuu. Tottapahan viisaammat tietävät kenen asettavat. Josma häntä nyt sitten vedän puumerkkini.</p><p>--- Mutta ei huoli isäntä puhua, että minulle valtakirjan annoitte, siitä tulisi vaan turhia, ennenaikaisia löpinöitä.</p><p>Vetämällä puumerkkinsä valtakirjaan toisen osoittamaan paikkaan, sai ukko vieraan lähtemään, ja oli hyvillään kovin, että vihdoinkin pääsi kohentelemaan ahdostaan riihessä, joka hänestä sillä hetkellä oli paljoa tärkeämpi asia kuin mitkään koulut tai valtiopäivät.</p><hr class="section"><p class=" stretch-last-line ">Kun kokouksessa sitten kaikki valtakirjat vedetään</p></div> </div>