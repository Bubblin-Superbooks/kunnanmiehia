<div class="leaf flex"><div class="inner justify"><p class="no-indent  ">rakennus ilman häntä olisi typistetty ihan mitättömäksi.</p><p>--- Oli tosiaan Anttoolla puuhaa siinäkin, niin että sääliksi kävi monasti. Riidellä typeräin, yksinkertaisten ja itsepintaisten ihmisten kanssa, ei se ole niinkään hauskaa.</p><p>--- Taitaa yleensä olla tämä seurakunta jälellä muista, vaikka minä nyt en tietysti voi mitään päättää, kun vasta niin lyhyen ajan olen täällä ollut.</p><p>--- Siitähän sen tietää, kun ei täältä vielä kertaakaan ole edes valtiopäivämiestä saatu, tokasee emäntä ikäänkuin sopivana esimerkkinä kunnan huonoudesta, ja alkaa vähän hengästyä. — Nytkin sitä entistä vaan on sanomissa esitetty ja ylistetty.</p><p>Kun näin oli päässyt asiassaan siunattuun alkuun ja nauttinut kahvikupin lieventävää vaikutusta, alkoi emännän rinta taas kohoilla entistä rauhallista menoaan.</p><p class=" stretch-last-line ">Hetken päästä yhtyi pappi itsekin kahvipöytään ja</p></div> </div>