<div class="leaf flex"><div class="inner justify"><p>--- Tietysti, sanoi pappi asiantuntijan äänellä. — Ne ne aina ovat parempia.</p><p>--- Naisopettaja se pitää olla, lisäsi Jussila vielä painavasti, — ettei satuttaisi miehisessä taas saamaan tuollaista viinaanmenevää hölöä kuin tuo yksi mokoma tuolla…</p><p>Uusi ajatus oli iskenyt hänen päähänsä, vaikka oli se jo joskus ennenkin hälväämällä ollut siellä jonkunlaisena hyvänä aavistuksena. Nyt siitä voisi todenteolla tulla jotain — ja toisten ihaillessa ikkunoista vastaista koulunmäkeä, kallistui Jussila vieressään seisovaan pappiin päin ja kuiskasi tämän korvaan:</p><p>--- Meidän Hilmakin pääsee jo vuoden päästä seminaarista ulos…</p><p>Hän rykäisi merkitsevästi.</p><p class=" stretch-last-line ">Se oli rohkea salahuomautus miehelle, joka istui puheenjohtajana kansakoulujen johtokunnassa, mutta Jussila rohkeni sen tehdä, luottaen molemminpuoliseen</p></div> </div>