<div class="leaf flex"><div class="inner justify"><p class="no-indent  ">päällä, että ne, jotka siellä ennen olivat tottuneet päätöksiä tekemään, hämmästyivät kerrassaan sellaista asiain harrastusta, joka nyt niin äkkiä oli kuntalaisissa herännyt.</p><p>Oli päätetty kerrankin mennä oikein miehissä kokoukseen ja ottaa täydellinen selko koko kunnan hallituksesta, koko kunnanmiesten toimista. Ja siinä puuhassa on Kartano päämiehenä.</p><p>Ensimmäisenä joutuu siinä lukkari ahdistukseen siltakassasta, joka edellisen syksyn oli hänen hallussaan ollut.</p><p>--- Mitä tämä on? Mihin on siltakassa huvennut? huudetaan joka taholta.</p><p>--- Rautasillan kustannuslaskuun ja insinöörien syynipalkkoihin. Sehän juuri tilissä selvästi mainittiin, kuuluu vastaus.</p><p>--- Mutta puustahan tuota siltaa sentään parhaillaan tehdään.</p></div> </div>