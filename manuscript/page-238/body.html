<div class="leaf flex"><div class="inner justify"><p class="no-indent  ">pöydän alatse, peläten hänen menevän liian pitkälle, kun niin tulisesti alkaa, mutta Jussila ei ota sitä huomatakseen, purkaa vaan vihansa yhä kiivaammalla voimalla, sättien toista Kartanon kätyriksi, niin että syrjäiset jo alkavat vähitellen joukosta poistua, peläten vierasmiehen matkoja.</p><p>Mutta syytettyä alkaa asia huvittaa, kun huomaa syyn Jussilan kiukkuun, ja hän rupee nauramaan, lyö leikiksi koko jutun.</p><p>--- Vai sataan luulette minun tyytyneen niin hyvästä kirjoituksesta.<br>Enemmän se konsti maksaa! Ja Kartanoko olisi ilennyt sataa tarjotakaan.<br>Tuhannen hän maksoi!</p><p>Jussila ja lukkari katsovat pitkään toisiaan, että uskoako sitä miestä, vai valehteleekohan se. Tuhannenko markkaa. Ehkei valehtelekaan, koska kerran myöntää kirjoituksenkin tehneensä.</p></div> </div>