<div class="leaf flex"><div class="inner justify"><p class="no-indent  ">kutsunut sinne muitakin kuntalaisia.</p><p>--- Mitähän minä vanha mies sinne teidän joukkoonne. Olisin siellä kuin viides pyörä vaunuissa. Eivätpä näytä vanhat nykyaikana enää mihinkään muuhunkaan kelpaavan, korkeintaan sudenkuopalle.</p><p>Nyt alkaa jo Jussila suuttua.</p><p>--- Ette siis ota kutsuani vastaan, sanoo hän hattuunsa tarttuen, ääni jo paljon ylpeämpänä kuin äsken, aivan luonnollisessa voimassaan.</p><p>--- Enhän minä vanha niissä osaa olla sellaisissa seuroissa.</p><p>--- Osaattehan olla poissa kuitenkin. Hyvästi!</p><p>--- Jumalan haltuun, Jumalan haltuun!</p><p>Jussila käy kiivaasti hevosensa luo, työntää ähkäisten suitset suuhun, nousee rattaille ja läimäyttää hevostaan lautasille.</p><p class=" stretch-last-line ">"Jumalan haltuun!" kuulee hän vielä ukon sanat, kun tämä kokoilee heinän rippeitä maasta koppaansa ja</p></div> </div>