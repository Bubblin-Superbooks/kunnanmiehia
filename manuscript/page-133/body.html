<div class="leaf flex"><div class="inner justify"><p class="no-indent  ">perustamisesta heidän kylään ja siitä asiasta hän on päättänyt tehdä valmiin tavalla millä hyvänsä.</p><p>--- Katsokaa, hyvät ystävät, touhuu hän käsiään levitellen, — katsokaa herra pastori, näetkö, veli Mikkola, eikö se ole…</p><p>--- Suokaa anteeksi, keskeyttää pappi nousten seisaalleen ja tarttuen lasiinsa, — suokaa anteeksi, isäntä, jos minä nuorempana miehenä teen pienen esityksen. Olemmehan niin paljon yhteisissä asioissa toimineet ja tulemme kai jumalan avulla vastakin toimimaan, ja tunnemme jo niin hyvin toisemme…</p><p>Jussila arvaa asian ja ottaa lasin käteensä hänkin.</p><p>--- Että nuo herra pastorit ja teitittelemiset tuntuvat minusta meidän kesken ikäviltä.</p><p>Sitten seuraa lasien kilistys, Jussila puristaa tyytyväisyyttä loistaen papin kättä ja niin ovat he veli ja veli.</p><p class=" stretch-last-line ">--- Niin, mitä minun pitikään sanoa, eikä valehdella,</p></div> </div>