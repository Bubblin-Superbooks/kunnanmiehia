<div class="leaf flex"><div class="inner justify"><p class="no-indent  ">Jussila. —<br>Pankaapa, Paukola, tuohon puumerkkinne, kehottaa hän Paukolaa.</p><p>--- Kyllähän minä sitten puumerkkini, mihinkä kohti se tähän piirretään?</p><p>--- Tuohon! osoittaa Jussila.</p><p>--- Kyllähän minä sitten, sano! myönnyttelee Paukola, joka ei oikein näy ymmärtävän mitä sana "valtuuttaa" merkitsee.</p><p>--- Mutta kyllä he siinä kaupassa häviävät, takkiinsa saavat kuin saavatkin, sillä mihinkä se sellainen jyväin paljous kauppansa tekee, naurahtelee hän sivummalle tultuaan. — Vaan onhan se heidän oma asiansa, kutenma jo sanoin, ja ovatpa tainneet aikoinaan voittaakin.</p><p>Mutta Mikkola mutistelee suutaan ja hykertelee käsiään, astuessaan valtakirja taskussa lukkarin kanssa kunnanhuoneen pihalle.</p></div> </div>