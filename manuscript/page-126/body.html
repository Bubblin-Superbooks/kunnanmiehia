<div class="leaf flex"><div class="inner justify"><p class="no-indent  ">aina myönnetään kaikki vaan.</p><p>--- Riittäisipä tosiaankin, mutta mene puhu siellä! Paikalla pappi suutii suun kiinni.</p><p>--- Ja kunnanmiehet vänkäävät sen kanssa yksissä tuumin.</p><p>--- Hätäkö niillä rikkailla. Ja niistä toimistaanhan ne saavat mitä niiltä meneekin, enemmänkin.</p><p>Niin tuumailivat siinä ukot, eivätkä rientäneet kotiinkaan, kun kerran oli vapaapäivä otettu, ja oli muutenkin hauska yhteen tultua jutustella ja tarjoilla toinen toiselleen piippuun.</p><p>Ja nuoret jatkoivat tanssiaan huolettomina. Käyttivät juhlapäivän tyystin hyväkseen hekin, norjentaen jäseniään, joilla taas oli kyllin aikaa talikon varressa ja auran kuressa jäykistyä.</p><p class=" stretch-last-line ">Hieno hämy on laskeutunut ylitse seudun, ilma viilennyt hiukan, ja lyhyt hiljaisuus, sellainen kuin se kesäyönä saattaa olla, vallitsee kuuman, kiireisen päivän</p></div> </div>