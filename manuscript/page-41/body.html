<div class="leaf flex"><div class="inner justify"><p class="no-indent  ">päästä rohkeimmat jo avasivat varovasti portin ja alkoivat kuja-aidan suojassa lähennellä taloa, toiset vähitellen perässä.</p><p>--- Kyll' on aika viirit, ja vaatteesta tehty, sanoi yksi.</p><p>--- Katsos Kalle, kun ei olekaan tehty kukkoa niinkuin Anttilan viiriin, huomautti toinen.</p><p>--- Eikä hevosta niinkuin Mäki-Seppälässä, tuumi kolmas, pienimpiä joukosta. — Mutta on nämä siltä kauniimmat, vaikkei ole kuvaa mitään, ei kukkoa ei hevosta. Kun kävisi oikein ärjy tuuli, että kuulisi kuinka ne kitisee.</p><p>--- On ne koreat, punaista ja valkoista.</p><p>--- Ja sinistä, etkö näe?</p><p>--- Sopii ne noin suuret suureen taloon.</p><p>--- Älkää löpiskö, sanoi joku isompi joukosta. Ei ne viiriä ole eikä ne kitise. Tänne tulee tänään juhla, ja sitä varten ne ovat.</p><p>--- Mikä juhla?</p></div> </div>