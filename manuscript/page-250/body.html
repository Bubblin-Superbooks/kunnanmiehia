<div class="leaf flex"><div class="inner justify"><p class="no-indent  ">maantiemaksuista ym., ja paljon oli jäänyt maksuja rästiinkin.</p><p>--- Aina sitä menee vaan yhtä pohjattomasti ja tuntuupa yhä lisääntyvänkin, arveli tietämättömyydessään moni maksaja. Penkoi sitten kukkaroaan, vaan pisti sen takaisin taskuunsa ja murahti poislähteissään, että "jääköön rästimaksuun, eihän sitä tiennyt kaikkia rahojaan mukaansa varata".</p><p>--- Mitä te turhia höpisette, oli Jussila silloin jutellut. — Tiedättehän, kuinka suuria ja ajan vaatimia parannuksia on kunnassa tehty, eikä niistä rahatta tule valmista. Tulkaa tilintarkastukseen, niin siellä kuulette, mihin sitä on mennyt ja mihin vastakin menee. Ei minulla tässä ole aikaa ruveta teille kunnan hallinnosta tiliä tekemään. Jopakai!</p><p>Ja hänen oli pitänyt suorastaan närkästyä muutamain nenäkkyyttä.</p><p class=" stretch-last-line ">--- Kaksitoistako markkaa minulta maantierahaa, ja</p></div> </div>