<div class="leaf flex"><div class="inner justify"><p>Viikkokauden kuluttua tuli vihdoin kirje, jota Jussila levottomuudella oli odottanut.</p><p>Sitä luki hän uudestaan ja yhä uudestaan koko iltapäivän. Kävi välillä katsomassa rillojaan, jotka kiireellä olivat uudestaan maalatut, ja koetteli, joko maali oli kuivunut. Pistäysi sitten talliin, missä hänen paras hevosensa oli viettänyt jo monta vapaapäivää pehmoisilla pahnoilla ja purrut kauraa.</p><p>Illalla maata pantua, kun tuli jo oli sammutettu, nousi hän uudestaan vuoteelta ylös ja sytytti kynttelin.</p><p>--- Kas kun en muistakaan, oliko se nyt viides päivä, vaiko kuudes.</p><p>--- Eiköhän se ollut viides, arveli emäntä.</p><p class=" stretch-last-line ">--- Pitääpä katsoa vielä vissimmäksi. Viides on. Näetkö tuollaista komeata "iitä", jolla hän on nimeni kirjoittanut, kun ulettuu aivan kufäärttin alareunaan saakka. Noin sitä on minunkin ruvettava kirjoittamaan, piirrettävä sitten muut kirjaimet hyvin pieniä, aivan</p></div> </div>