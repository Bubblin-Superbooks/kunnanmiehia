<div class="leaf flex"><div class="inner justify"><p class="no-indent  ">laskettaa mäkeä alas Jussilan kujan suuhun, ja samaa vauhtia pihaan. Kaikki kääntyvät katsomaan, että mikä kiire miehellä, kun on hevonen märkä kuin uitettu.</p><p>Jussila rientää vastaan ja aavistaa jo pahaa, kun näkee lukkarin naaman tavallista vakavampana.</p><p>--- No mikä kiire sinulla nyt? kysäsee hän, ennenkuin toinen on astunut rattailta tai edes jumalaa maininnut.</p><p>Tulija hyppää maahan niin että lihava leuka vavahtaa, melkein läähöttäen itsekin.</p><p>--- Nyt on tainnut piru mennä mertaan, sanoo hän matalalla äänellä, tervehtäissään isäntää.</p><p>--- Mitä on tapahtunut?</p><p>--- Kummia vallan. Mennäänpä huoneeseen niin kuulet. Seuraava keskustelu syntyi jo portailla:</p><p>--- Nyt se meidän maisterimme meni, ja luulenpa, että ovat asiat varsin arveluttavalla kannalla. Sitävarten…</p><p>--- Kuka maisteri? Vuorinenko?</p><p>--- Sama herra.</p></div> </div>