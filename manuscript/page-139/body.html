<div class="leaf flex"><div class="inner justify"><p class="no-indent  ">mikään pieni kulutus, se.</p><p>Ja kun kellään ei ollut siihen mitään sanottavaa, jatkoi Jussila yhä:</p><p>--- Vaan kun minä puhun täällä kylällä heille koulusta, sanovat useimmat, että mitä ne lapset siellä oppivat, pahuutta toisiltaan ja elkiä, eivät mitään muuta. Mutta laitetaan koulu ensin ja siihen hyvä opettaja, niin näkevätpä mitä opitaan. Tästä minä otan kunnankokouksen vielä tänä kesänä. Uusi yritys vaan, ei siinä muu auta, ja niin totta kuin olen Anton Jussila, näytän maailmalle, että tässäkin kylässä vielä on koulu!</p><p>Hän löi innoissaan kämmentä pöytään että paukahti.</p><p>--- Vai onko teistä kellään mitään vastaan.</p><p>Ei ole, sanottiin yleisesti, eikä ollut viime kerrallakaan.</p><p>--- Ottakaa te valtakirjoja vahvasti, mutta hiljalleen, vähin äänin, noin vaan lypsäen, ja isoäänisiltä etupäässä.</p></div> </div>